## Welke informatie wordt hier getoond?
Als u een gebouw heeft geopend, komt u terecht bij de algemene informatie over het gebouw. U ziet een korte samenvatting van de ingevoerde gegevens. Daaronder wordt een tabel getoond met een overzicht van de volledigheid van het ingevoerde materiaal en een overzicht van de actieve bronbestanden. Helemaal onderaan deze pagina ziet u de gebruikers die toegang hebben tot dit gebouw en welke rechten aan hen zijn toegekend.

## Hoe zijn de tabbladen ingedeeld?
De informatie over het gebouw is opgedeeld in een aantal tabbladen: ‘Algemeen’, ‘Gebouw’, ‘Bouwproces’, ‘Circulariteit’ en ‘Dossier’. Het tabblad ‘Gebouw’ geeft een overzicht weer van alle gebruikte materialen en producten per schil van het gebouw. De automatische herkenning van materialen en producten hangt nauw samen met de hoeveelheid aanwezige materialen en producten in de Madaster database. Hierdoor kan het voorkomen dat deze niet altijd automatisch herkent worden. De gebruiker kan zelf materialen en producten handmatig koppelen en ook nieuwe materialen en producten toevoegen (zie hiervoor het onderwerp  Administratie). ‘Bouwproces’ geeft informatie over de producten en materialen die gebruikt zijn, onderverdeeld in het bouwproces van het gebouw. Onder het tabblad ‘Dossier’ zijn alle bestanden te vinden die bij dit gebouw zijn geüpload en de materiaalpaspoorten die voor dit gebouw zijn gecreëerd. Per tabblad kunt u meer informatie verkrijgen door op het HELP rechts bovenin te klikken: zo komt u direct bij de juiste uitleg terecht.

## Hoe pas ik de gegevens van het gebouw aan?
* Scrol naar beneden in het tabblad ‘Algemeen’ en klik op de knop ‘Gebouw aanpassen’. Hierna komt u op een pagina terecht waar u gegevens zoals de naam, het adres en de kadastrale informatie kunt aanpassen.
* Klik op ‘Opslaan’, waarna de gegevens zijn aangepast.

## Hoe verplaats ik een gebouw naar een ander portfolio?
U kunt het gebouw verplaatsen naar een ander portfolio door op ‘gebouw verplaatsen’ te klikken in de algemeen tab. U ziet een dropdown met beschikbare portfolio’s waar het gebouw naartoe kan worden verplaatst. Let op: Dit kan invloed hebben op de rechten van gebruikers die toegang hebben tot dit gebouw.

## Hoe voeg ik gebruikers toe aan een gebouw?
* Ga naar het tabblad ‘Gebruikers’ en klik op ‘Gebruiker toevoegen’
* Voer het e-mailadres van de betreffende gebruiker in. Als de gebruiker zich al heeft geregistreerd bij Madaster wordt er direct toegang verleend. Indien de gebruiker zich nog niet heeft geregistreerd, wordt er een e-mail naar de gebruiker verstuurd met uitleg over de registratie.
* Geef aan welke rol de gebruiker dient te krijgen en klik op ‘Opslaan’. Zie voor toelichting op de verschillende rollen onderstaande uitleg.

De gebruikers die u aan een gebouw toevoegt zullen alleen toegang hebben tot dit gebouw. Eventuele andere gebouwen binnen hetzelfde portfolio zijn voor hen niet zichtbaar. Wilt u een gebruiker toegang geven tot alle gebouwen binnen één portfolio? Dan kunt u deze gebruiker toevoegen als gebruiker binnen het portfolio in plaats van het gebouw.

## Hoe verander ik de rechten van de gebruikers die toegang hebben tot een gebouw?
Ga naar het tabblad ‘Gebruikers’.

Klik op de knop ‘Toegang aanpassen’. Er opent een nieuwe pagina, waar u de rechten per gebruiker kunt aanpassen. Dit kan alleen voor gebruikers die toegang hebben gekregen tot het gebouw. Voor gebruikers die toegang hebben tot het gehele portfolio kunt u de toegang aanpassen in het portfolio-tabblad, en niet in het gebouw-tabblad.

Klik op ‘Opslaan’.

Beschikbare rollen en rechten op gebouwniveau:

| Gebouwniveau                                   | Beheerder | Manager | Lezer |
|------------------------------------------------|-----------|---------|-------|
| Gebouw bekijken                                | Ja        | Ja      | Ja    |
| Gebouw aanpassen                               | Ja        | Ja      | Nee   |
| Gebouw verwijderen                             | Ja        | Nee     | Nee   |
| Gebruikers toevoegen  en verwijderen           | Ja        | Nee     | Nee   |
| Materialen en producten toevoegen en aanpassen | Ja        | Ja      | Nee   |
| Materialenpaspoort exporteren                  | Ja        | Ja      | Nee   |
| Materialenpaspoort downloaden naar PDF-bestand | Ja        | Ja      | Ja    |

## Hoe kan ik gebruikers verwijderen?
Scrol naar beneden in het tabblad ‘Algemeen’
Klik op de knop ‘Toegang aanpassen’. Er opent een nieuwe pagina. Per gebruiker ziet u aan de rechterkant een prullenbak-icoontje.
Klik op het prullenbak-icoontje van de gebruiker die verwijderd mag worden. Deze gebruiker heeft vanaf dat moment geen toegang meer tot het gebouw.
Hoe kan ik de ingevoerde gegevens exporteren naar een PDF-bestand en zo een Materiaalpaspoort aanmaken?
Na het uploaden van bronbestanden bij het gebouw kunt u een materiaalpaspoort aanmaken. Bestanden met ‘actief’ als status worden in het Materiaalpaspoort opgenomen. Hiermee exporteert u alle actieve data naar een PDF-bestand, wat u kunt downloaden naar uw computer en kunt afdrukken.

Scrol naar beneden in het tabblad ‘Algemeen’
Klik op de knop ‘Materialenpaspoort aanmaken’. Het bestand dat u nu aanmaakt wordt opgeslagen onder het tabblad ‘Dossier’ bij dit gebouw. Vanaf dat tabblad kunt u altijd het gecreëerde bestand opnieuw downloaden, bekijken of verwijderen. Hier komt u automatisch terecht nadat u op ‘Materialenpaspoort aanmaakt’ heeft geklikt.
Klik op de puntjes achter het bestand om het paspoort te bekijken/downloaden/verwijderen/wijzigen of verplaatsen.
