## Welke informatie wordt hier getoond?
U vindt hier alle portfolio’s die in dit account zijn aangemaakt. Een portfolio kan gezien worden als een specifieke verzameling van gebouwen. U kunt de weergave van de portfolio’s wijzigen door aan de linkerkant op ‘Bekijk’ te klikken. Hierbij kunt u kiezen tussen een lijst van de portfolio’s waarbij de naam en de eigenaar wordt weergegeven of tegels met de afbeelding van het portfolio. Dit kunt u ieder moment naar wens wijzigen.

## Hoe voeg ik een nieuw portfolio toe?
* Klik op ‘Portfolio toevoegen’.
* Voer de naam van het portfolio in.
* Kies een geschikte afbeelding. Als u zelf geen geschikte afbeelding heeft, dan kunt u ervoor kiezen om geen afbeelding te selecteren. Het systeem zal dan zelf een standaard afbeelding aan dit portfolio koppelen.
* Klik op ‘Opslaan’. Hierna opent het zojuist aangemaakte portfolio en kunt u daar direct mee aan de slag.

## Hoe bekijk ik een portfolio?
Klik op de naam of afbeelding van het portfolio dat u wilt openen. U ziet nu een overzicht van de gebouwen die aan dit portfolio zijn toegevoegd en een overzicht van de gebruikers die dit portfolio kunnen bekijken en kunnen bewerken.

Hoe verwijder ik een portfolio?
Een portfolio kan alleen verwijderd worden als deze geen gebouw(en) meer bevat. Staan er wel nog gebouwen in het portfolio? Dan dient u eerst ieder gebouw te verwijderen, waarna u het portfolio kunt verwijderen. Hoe u een gebouw kunt verwijderen leest u bij ‘Hoe verwijder ik een gebouw uit een portfolio’. Als er geen gebouwen meer in het portfolio staan, volgt u deze stappen:

• Klik op de naam of afbeelding van het portfolio om het portfolio te openen.
• Scrol naar beneden en klik op ‘Portfolio aanpassen’.
• Scrol wederom naar beneden en klik op ‘Verwijder portfolio’. Let op: het verwijderen van een portfolio is niet ongedaan te maken!
Hoe pas ik de naam of afbeelding van een portfolio aan?
• Klik op de naam of afbeelding van het portfolio om het portfolio te openen.
• Scrol naar beneden en klik op ‘Portfolio aanpassen’.
• Voer een nieuwe naam in en/of selecteer een nieuwe afbeelding.
• Klik op ‘Opslaan’.
Hoeveel portfolio’s kan ik aanmaken?
Iedere zakelijke gebruiker, die rechten heeft om een portfolio aan te maken, kan zoveel portfolio’s aanmaken als gewenst. Er is geen limiet ingesteld. Een particuliere gebruiker mag een portfolio aanmaken, dit portfolio wordt direct aangemaakt tijdens de registratie op het platform.

Wie heeft er toegang tot een portfolio?
De gebruiker die het portfolio aanmaakt, heeft standaard toegang tot het portfolio. Deze gebruiker is de administrator. Daarnaast kan deze gebruiker ook andere gebruikers toegang geven tot zijn of haar portfolio’s. Zie hiervoor onderstaande uitleg.

Hoe voeg ik gebruikers toe aan een portfolio?
• Open het portfolio door op de naam of afbeelding te klikken.
• Ga naar het tabblad ‘Gebruikers’
• U komt nu in een overzicht van de gebruikers die toegang hebben tot dit portfolio. Daarnaast kunt u hier in een oogopslag zien welke gebruikers tot welke gebouwen binnen het portfolio toegang hebben.
• Klik op ‘Gebruiker toevoegen’.
• Voer het e-mailadres van de betreffende gebruiker in. Als de gebruiker zich al heeft geregistreerd bij Madaster wordt er direct toegang verleend. Indien de gebruiker zich nog niet heeft geregistreerd, wordt er een e-mail naar de gebruiker verstuurd met uitleg over de registratie.
• Geef aan welke rol de gebruiker dient te krijgen bij ‘Toegang’ en klik op ‘Opslaan’. Zie voor toelichting op de verschillende rollen onderstaande uitleg.
Welke rollen kunnen gebruikers van het Madaster Platform krijgen?
Er zijn drie opties voor het verlenen van rollen aan gebruikers van het Madaster Platform: administrator, manager en reader. Onderstaande tabel geeft een weergave van de functionaliteiten die per rol wel of niet uitgevoerd kunnen worden.

De account-beheerder is automatisch de eigenaar van het account en heeft alle rechten. Als beheerder kunt u bijvoorbeeld portfolio's aanmaken, gebouwen toevoegen, gebruikers toevoegen en verwijderen, materialen en producten opvoeren in de database, materiaalpaspoorten exporteren, bestanden uploaden en rechten van gebruikers aanpassen. U kunt als beheerder niet uw eigen rechten aanpassen.

De account-beheerder kan aan een andere gebruiker de rechten van manager toekennen. Als manager kunt u de portfolio’s en gebouwen aanpassen waaraan u bent toegevoegd. Daarnaast kunnen gebruikers ook de rechten van lezer toegekend krijgen. Als lezer kunt u portfolio’s inzien en gebouwen bekijken waaraan u bent toegevoegd. Tevens kan deze gebruiker materiaalpaspoorten downloaden.

Portfolioniveau

Beheerder

Manager

Lezer

Portfolio en onderliggende gebouwen bekijken

Ja

Ja

Ja

Portfolio aanmaken

Nee

Nee

Nee

Portfolio en onderliggende gebouwen aanpassen

Ja

Ja

Nee

Portfolio en onderliggende gebouwen verwijderen

Ja

Nee

Nee

Gebouw toevoegen aan een portfolio

Ja

Ja

Nee

Gebruikers toevoegen en verwijderen

Ja

Nee

Nee

Materialen en producten toevoegen en aanpassen

Ja

Ja

Nee

Materialenpaspoort exporteren

Ja

Ja

Nee

Materialenpaspoort downloaden naar PDF-bestand

Ja

Ja

Ja

 

Accountniveau

Beheerder

Manager

Lezer

Portfolio aanmaken

Ja

Nee

Nee

 

Hoe verander ik de rollen van de gebruikers die toegang hebben tot een portfolio?
• Klik op de naam of afbeelding van het portfolio om het portfolio te openen.
• Ga naar het tabblad ‘Gebruikers’ en klik op ‘Toegang aanpassen’.
• Wijzig de rollen per gebruiker (niet per gebouw!).
• Klik op ‘Opslaan’.
Hoeveel gebruikers kan ik toevoegen aan mijn portfolio?
Dit is afhankelijk van uw abonnement bij Madaster. Bij een particulier abonnement is het niet mogelijk om gebruikers toe te voegen. Voor zakelijke gebruikers is dit afhankelijk van de abonnementsvorm.

Hoe kan ik gebruikers verwijderen?
• Klik op de naam of afbeelding van het portfolio om het portfolio te openen.
•Ga naar het tabblad ‘Gebruikers’. U ziet hier het overzicht van de gebruikers die toegang hebben tot dit portfolio.
• Klik op ‘Toegang aanpassen’.
• In het overzicht met gebruikers kunt u aan de rechterkant op het prullenbak-icoontje klikken van de gebruiker die verwijderd mag worden.
• Klik op ‘Opslaan’: de desbetreffende gebruiker heeft geen toegang meer tot dit portfolio.
Hoe voeg ik een nieuw gebouw toe aan een portfolio?
In een portfolio kunt u meerdere gebouwen toevoegen.

• Klik op de naam of afbeelding van het portfolio om het portfolio te openen.
• Klik op de knop ‘Gebouw toevoegen’.
• Vul de gevraagde gegevens in. De velden die verplicht zijn om in te vullen worden weergegeven met een *.
• Klik op ‘Opslaan’. U ziet het nieuwe gebouw terug in het geopende portfolio en daarnaast ook op het home-scherm.
Hoeveel gebouwen kan ik aan één portfolio toevoegen?
Iedere gebruiker kan zoveel gebouwen toevoegen aan een portfolio als gewenst. Er is geen limiet voor ingesteld, mits de limiet van vierkante meters binnen uw abonnementsvorm nog niet bereikt is. Zie voor meer informatie de uitleg over de verschillende abonnementen.

Hoe verwijder ik een gebouw uit een portfolio?
• Klik op de naam of afbeelding van het portfolio om het portfolio te openen.
• Klik op de naam van het gebouw dat u wilt verwijderen. Het gebouw wordt geopend.
• Scrol naar beneden en klik op de knop ‘Gebouw aanpassen’.
• Scrol wederom naar beneden, onderaan klikt u op ‘Gebouw verwijderen’. U krijgt nu een waarschuwing in beeld, omdat u met deze actie ook alle bestanden en informatie over dit gebouw uit Madaster verwijderd.
• Klik op ‘Opslaan’ als u het zeker weet. Hierna is het gebouw verwijderd.
Let op: deze actie is niet ongedaan te maken.

Hoe ga ik terug naar de home-pagina of het overzicht met portfolio’s?
U kunt altijd terug naar de home-pagina door linksboven op het Madaster-logo te klikken. Daarnaast kunt u ook terug naar het overzicht met de portfolio’s door in de menubalk op ‘Portfolio’s’ te klikken. Bovenin beeld ziet uit ook altijd het kruimelpad: via die menu kunt u ook terug navigeren naar de portfolio-pagina en home-pagina.

Hoe kan ik mijn portfolio overdragen aan een andere gebruiker (bijvoorbeeld de nieuwe eigenaar)?
Op dit moment kan een portfolio of gebouw nog niet worden overgedragen binnen Madaster. Wel kunt u de nieuwe eigenaar toevoegen als gebruiker, waarna u deze gebruiker de rechten geeft van ‘Beheerder’. Hierna is deze gebruiker ook eigenaar van het portfolio/gebouw.
