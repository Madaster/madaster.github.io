---
title: Producten
layout: page
show_sidebar: false
menubar: faq-nav
ref: products
permalink: /products-nl
lang: nl
---

## Welke informatie kan ik hier terugvinden?
Op deze pagina vindt u alle producten die bekend zijn in de database van Madaster én alle producten die u zelf heeft ingevoerd op het platform (via het proces; verrijking van een bronbestand). De eerste kolom ('Bron') geeft aan in welke database het product geregistreerd staat. Als het in de Madaster-database staat, ziet u in de klant-kolom 'Madaster' staan. Als hier de naam van de account-beheerder staat, dan is het product toegevoegd door u of een gebruiker binnen uw account. Alle gebruikers binnen uw account kunnen deze gegevens zien, gebruikers buiten uw account zien dit niet. Wilt u een overzicht met producten die zelf zijn toegevoegd, dan kunt u door middel van het filter-icoon een selectie maken van de gewenste gegevens.

De Madaster-database is voor iedere gebruiker zichtbaar. Deze gegevens kunnen niet aangepast worden. Materialen en producten die zelf zijn toegevoegd kunnen wel bewerkt worden, maar dit is afhankelijk van de rechten van de gebruiker.

## Hoe wijzig ik product-gegevens?
Klik op de knop ‘Product aanpassen’ van het product dat u wilt aanpassen
Wijzig de gegevens die u wilt aanpassen.
Klik op de knop ‘Product opslaan’ in het tabblad ‘Productinformatie’ als u klaar bent met aanpassen. U keert automatisch terug naar het productenoverzicht.

## Hoe voeg ik een nieuw product toe?
Het toevoegen van een nieuw product is als Accounteigenaar mogelijk via de 'Administratie'-tab. Daarnaast is het mogelijk om vanuit het tabblad ‘Verrijken’ van een bronbestand een nieuw product toe te voegen (deze vindt u onder de knop ‘Bekijk details’ achter een bronbestand).

Bij het opvoeren van een nieuw product geeft u in het veld ‘Account’ aan voor welk account u het nieuwe materiaal of product wil opvoeren (als u als Admin bent uitgenodigd op een ander account kunnen daar ook nieuwe producten worden toegevoegd).

In het veld ‘Producttype’ geeft u aan of het een volume- of een stuks-product is (waarbij een volumeproduct bijvoorbeeld een betonnen balk kan zijn en een stuks-product een airconditioner)

In het veld ‘Merknaam’ voert u de naam op van het product (meertalig: NL & EN).

In de beschrijving kunt u meer informatie opgeven over het product (meertalig: NL & EN).

Als u op de knop ‘Product toevoegen’ klikt, wordt het product aangemaakt in de database en kunt u deze terug vinden in de ‘Producten’-tab bij Administratie. Hier kunt u vervolgens het zojuist toegevoegde product verder specificeren.

Door op ‘Product aanpassen’ te klikken (naast het zojuist aangemaakte product) en de verschillende tabbladen te doorlopen, kunt u aanvullende gegevens invullen, bijvoorbeeld op het gebied van productinformatie, circulariteit, productsamenstelling en zoekcriteria.